---
rel: '/price-project'
---
## Оферта и **цена за проект**

- ### Он-лайн запитване или среща в нашия офис
    За да Ви предоставим конкретна и изчерпателна оферта за изработване на интериорен проект, ние имаме нужда от информация за обекта и това към какво сте се насочили като дизайн. Затова първата и най-важна стъпка е коректното попълване на "Формата за запитване" или организиране на среща с представител на нашия екип. Постарайте се информацията, която попълвате, да е вярна и приложете снимки и/или скици на обекта. 

- ### Оферта за интериорен проект 
    В рамките на 5 работни дни Вие ще получите оферта за изработване на цялостния интериорен проект, която включва цена на м2 на база посочените от Вас квадратура и особености на помещенията. Много често реалната цена на интериорния проект, която ще заплатите, е по-ниска, защото в договора ние калкулираме само чиста жилищна квадратура без балкони, стени и тъмни помещения, които няма да се проектират.

- ### Заснемане на обекта  
    Ако цената в предоставената от нас оферта Ви удовлетворява, ние ще изпратим екип, който да направи точно заснемане с всички размери на обекта. Взетите от нас размери и реална квадратура ще залегнат в изготвянето на договора за изработване на Вашия интериорен проект.

- ### Подписване на договор
    Ние ще Ви изпратим договор, с който да се запознаете и ако нямате коментари, ще насрочим среща за подисването му в нашия офис. Подписването на договора е основание за започване на работа по интериорния дизайн и обсъждането на концепията за визията, която ще се търси.

- ### Започване на работа по проекта
    След като сме изпълнили всички предходни стъпки, ние имаме готовност да започнем същинската работа по интериорния проект, спазвайки договорените срокове и Вашите изисквания.