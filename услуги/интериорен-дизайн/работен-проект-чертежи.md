---
href: '/web/services/design/plan-presentation'
order: 4
---
## Какво съдържа един **Работен проект**?
Ние изготвяме и предоставяме на нашите клиенти повече от 15 вида чертежи за всяко едно помещение. Тяхната изработка отнема две седмици. Прецизните чертежи са гаранция за доброто изпълнение на ремонтно-строителните дейности и за пълното съответствие на мебелите и обзавеждането с тези, които сте харесали.

Работният проект спестява много време, свеждайки до минимум вероятността както за грешки при разположенията на ВиК изводи и контакти, така и за прекъсване на ел. кабели или спукване на тръби по време на монтажите. 

-   ### Разпределение
    ![Работен проект разпределение](../images/plan-01.v.png)
    Включва чертеж на целия обект с всички помещения и финално избраното разпределение с необходимите размери, отстояния и описания.

-   ### План Мебели
    ![Работен проект мебели](../images/plan-17.v.png)
    Всяко помещение има общ план отгоре с изброени и описани мебели. Подробният план с размери, вътрешни разпределения, вид и цвят на материалите гарантира точност при изработката на мебелите по поръчка.

-   ### План Баня
    ![Работен проект баня](../images/plan-16.v.png)
    Подготвяме план „Баня”, за да разполагате с детайлни чертежи и схеми на всяка една от стените на Вашата баня, WC или санитарно помещение. На разгъвка на всяка от стените са нанесени изводите за топла, студена вода и канал, както и растер на плочките, придружен с подробно описание на начина им на подреждане.

-   ### План бутане и зидане
    ![Работен проект бутане и зидане](../images/plan-02.v.png)
    Посочва кои стени или други елементи ще бъдат съборени. Този план е важен не само, за да се избегнат грешки при разбиването на стени. Той е добър ориентир и за количеството строителни отпадъци, които ще трябва да бъдат изнесени и извозени.

-   ### План гипсокартон стени
    ![Работен проект гипсокартон стени](../images/plan-04.v.png)
    Освен основния чертеж с размерите, за всяка една от стените, на които ще има конструкции от гипсокартон, се изработва чертеж с детайли. Спазването на прецизните планове за изграждането на стени или елементи от гипсокартон Ви гарантира съответствие на реализацията с одобрения от Вас идеен проект. 

-   ### Окачени тавани
    ![Работен проект окачени тавани](../images/plan-03.v.png)
    Показани с точни размери са отстоянията, формата, нивото на падане, детайли при наличие на скрито осветление. Планът включва и описание дали е предвиден монтаж на изолационна вата или друга специфика при изработката, както и чертеж с наложено разположение на мебелите за по-лесно ориентиране на разположението на окачения таван спрямо обзавеждането.

-   ### План осветление
    ![Работен проект осветление](../images/plan-05.v.png)
    Изработваме чертежи с и без нанесено разположение на мебели, подробно описание на осветителните тела, точните разположения на ключовете и осветителните тела, вида на ключовете за осветление и това кои осветителни тела управляват те. Така се добива ясна представа за вида, броя и точното местоположение на осветлението във всеки кът от помещенията. жение на осветлението във всеки кът от помещенията.

-   ### План контакти
    ![Работен проект контакти](../images/plan-18.v.png)
    Планът включва опис на всички налични и нови контакти, както и на необходимите захранващите кабели, например за климатици, скрито осветление в гардероби или за рутер. Така нямате висящи кабели и разклонители и винаги имате свободен контакт.

-   ### Слаботокова инсталация
    ![Работен проект слаботокова инсталация](../images/plan-07.v.png)
    В този план включваме разположението на всички изводи за свързване на кабелна телевизия, интернет, телефон, централни разпределителни кутии за слаботокова инсталация и рутери за интернет. Съобразяваме ги с разположението на мебелите и максималното удобство за ползването им.

-   ### План ВиК води
    ![Работен проект ВиК води](../images/plan-08.v.png)
    Този план е изключително важен не само, за да бъде спазено точното разположение на изводите за топла и студена вода. Той показва дали се запазва старата инсталация, дали ще се подменя или премества и къде точно трябва да се позиционират новите изводи, кои батерии са стандартни, кои са за вграждане, както и важни забележки за изграждането на инсталацията.

-   ### План ВиК канали
    ![Работен проект ВиК канали](../images/plan-09.v.png)
    В плана са посочени вида и разположението на всички необходими сифоните и мръсни канали. Върху разгъвки на съответните стени са обозначени височината и отстоянията на каналите, съобразени с разположението на мебелите.

-   ### Отопление и вентилация
    ![Работен проект отопление и вентилация](../images/plan-10.v.png)
    Важно е да се предвиди дали ще има местене или монтаж на нови отоплителни тела, така че те да се вписват в интериора по възможно най-добрия начин. В този план се предвиждат и позициите на климатичните тела, изместването или вкопаването на тръби, което да се извърши още по време на грубите дейности и без допълнителни корекции.

-   ### План аспирация
    ![Работен проект аспирация](../images/plan-11.v.png)
    В плана са посочени пътищата на въздуховодите за аспирация, така че да останат скрити без да се намалява ефективността им.

-   ### Обработка стени, материали
    ![Работен проект обработка стени, материали](../images/plan-13.v.png)
    В плана са посочени видовете финишното покритие на стените и таваните – латекс, декоративна мазилка, тапет или ламперия. Посочени са всички стени с по-особени покрития, изискващи специална обработка, като декоративен камък или тухли. 

-   ### План настилки
    ![Работен проект настилки](../images/plan-14.v.png)
   Планът включва схеми на всички помещения със съответните настилки – естествен, трислоен или ламиниран паркет, теракотени плочки, гранитогрес или винилови настилки. Изчислената квадратура на необходимите материали спестява средства от ненужно презастраховане в количествата и нерви от недостиг и търсене на съвпадение в партидите.

-   ### Номерация стени
    ![Работен проект номерация стени](../images/plan-15.v.png)
    Създадохме този план, за да избегнем обърквания при изпълнението на различните строителни и монтажни дейности. В него обозначаваме с номера всички стени на съществуващите помещения, така лесно и бързо може да се ориентирате в планове стени за да намерите съответната разгъвка, която искате да видите. 

-   ### Разгъвки стени
    ![Работен проект разгъвки стени](../images/plan-19.v.png)
    Плановете стени включват разгъвки на всяка една стена от обекта с означени всички елементи от интериора, нанесени заедно на един чертеж – мебели, гипсокартони, контакти, ключове, ВИК изводи, радиатори, климатици и т.н. Прецизно посочените разположения и дадените точни размери на всеки нов извод свеждат до минимум вероятността за грешка. 