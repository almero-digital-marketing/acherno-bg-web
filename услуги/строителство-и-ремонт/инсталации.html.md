---
layout: article
rel: '/services/construction/systems'
title: 'Електро, ВиК, ОВК и СОТ инсталации'
subtitle: 'Ние планираме изграждането на всички инсталации'
description: 'Ние планираме изграждането на всички инсталации, залагането на въздуховоди и преместването на отоплителни тела на правилния етап от ремонта.'
---
Изграждането, местенето или ремонтът на различните инсталации в едно жилище крие много подводни камъни и може да е повод за много нерви и допълнителни разходи заради несъобразени особености и изисквания. 
Ние планираме изграждането на всички инсталации, залагането на въздуховоди и преместването на отоплителни тела на правилния етап от ремонта, така че те да не бъдат повредени или пропуснати и в последствие изграждането им да е съпроводено с ново разкопаване на стените или висящи кабели.

Благодарение на дългогодишния ни опит в реализацията на цялостни интериорни проекти ние избираме най-добрите решени за ВиК, електро и слаботокови инсталации, за отопление, вентилация и климатизация, които ще ви осигурят максимален комфорт. 

##Водоснабдяване и канализация
Удобството в кухнята, банята или мокрото помещение е заложено още в етапа на проектирран на ВиК инсталацията и в точното позициониране на изводите за топла и студена вода, за мръсни канали и бойлери. Една от често правените грешки, например, е да се изкара вода и мръсен канал зад самата съдомиялна или пералня за вграждане. Това води до неприятности при последващото монтиране на мебелите и електроуредите. 

ВиК специалистът няма защо да мисли за хората след него, той не е обвързан с тях, а и не знае особеностите на проекта за обзавеждане. Затова обикновено изпълнява нещата по най-лесния за него начин. Детайлните чертежи, които изработваме, и професионалното им изпълнение Ви спестяват скъпи интервенции по премахване на плочки и къртене заради проблеми с грешно изведени инсталации.  

Ние може да Ви препоръчаме монтаж на филтри за вода на входа на инсталацията, за да предпазите от повреда скъпоструващите структури и батерии за вграждане. Техният монтаж също има своите особености – лесен достъп, определено отстояние от водомерите, спирателни кранове преди и след тях. Ние не очакваме от Вас да сте запознати с всички тези неща, но може да ни се доверите, че ще съобразим всичко необходимо.

##Електро и осветление
Работата по електро инсталациите започва с определяне на кръговете на осветление, пресмятане на мощностите и съответните бушони и дефектотокови защити от специалист електро инженер. Съобразяваме вида конзоли за ключовете и контактите, които ще се монтират, както и дебелината на стенните облицовки, когато има такива. 

Видът и правилното разположението на изводи на контакти са изключително важни, за реализирането на проекта без ново къртене, шпакловане и боядисване след монтажа на мебелите. Познаването на цялостната идея и на особеностите на интериорния проект Ви гарантира, че всеки контакт и ключ ще е най-подходящото и удобно за ползване място. Не в последствие да се окаже, че таблата на леглото закрива контакта и няма как да се включи нощна лампа или че няма къде да включите компютъра.

По време на ремонта следим за спазването на чертежите с точното позициониране на осветителните тела и плана за това къде да бъдат разположени ключовете към лампите, кой ключ кои лампи управлява, дали да бъде с или без димер. 
Още в началото на ремонтните дейности поръчваме избраните от Вас осветителни тела, като те остават на склад и така не се стига до забавяне заради дълги срокове на доставка.

##Слаботокови
На пръв поглед изпълнението на слаботоковите инсталации не е сложна работа, но колко от майсторите ще предвидят зад всеки телевизор освен за коаксиален да има извод и за локална мрежа (FTP кабел). В нашата практика това е задължително условие, защото Ви осигурява независимост по отношение на различните доставчици на услугата. 
Ние ще Ви осигурим и напълно незабележим вход на кабелите за интернет и телевизия, защото сме запознати с всички изисквания на доставчиците.