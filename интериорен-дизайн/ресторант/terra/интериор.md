---
href: '/web/projects/public/terra'
order: 120
coverLayout: 8
featured: true
design: '(Стилен интериор) на ресторант'
price: 55
project: 'Terra'
title: '[Интериор на ресторант] (Terra)'
subtitle: '(В сърцето на планината)'
description: 'Необходимо ти е съвсем кратко време, за да стигнеш до любимия си планински курорт. Можеш да тръгнеш още в петък вечер и бързо да избягаш от напрегнатия делник. Там имаш безброй възможности: ски, сноуборд, разходки, гледки, масаж... Стилният интериорен дизайн на ресторанта ти прави впечатление още от входа и сякаш те приканва да намериш своето място пред камината.'
image: 'http://hub.acherno.com/svn/terra/Site/3D/01-r-F.jpg'
video: 'http://hub.acherno.com/svn/terra/Site/Video/TERRA-Basic-20160404.mp4'
rooms:
  -
    title: 'Интериорен дизайн на (ресторант)'
    description: 'Отпускаш се на едно от удобните меки канапета и си поръчваш чаша червено вино. Чакайки останалата част от компанията, четеш менюто. Докато се чудиш какво да избереш, постепенно те обгръща топлина. Разбираш, че си на правилното място. Харесваш избора на елегантните нюанси – аристократичното спокойствие в мастиленосиньо и кафяво-сиво, и най-вече изисканата комбинация от двата цвята, която примирява тоновете на земята и небето след здрач.'
    pageLayout: 4
    project: 'http://hub.acherno.com/svn/terra/Site/3D/04-r-F.jpg'
    final: 'http://hub.acherno.com/svn/terra/Site/Realizacia/3.jpg'
  -
    title: 'Мебели и обзавеждане в (ресторант)'
    description: 'Забелязваш, че е помислено за подробностите в интериорния дизайн на ресторанта. Средновековният тип полилей изглежда автентично и прави обстановката специална. Цветът на плътните завеси и на дамаската, с която са тапицирани част от столовете, е сходен – мастиленосиньо, толкова дълбоко, че можеш да потънеш в него. Останалата мека мебел е тапицирана с дамаска в кафяво-сиво – интересен междинен нюанс, който съзнанието ти свързва с вида и сладкия аромат на трюфелите.'
    pageLayout: 3
    project: 'http://hub.acherno.com/svn/terra/Site/3D/01-r-F.jpg'
    final: 'http://hub.acherno.com/svn/terra/Site/Realizacia/4.jpg'
  -
    title: 'Вътрешен дизайн на (ресторант)'
    description: 'Множество светлинки проблясват по двата концентрични кръга на големия полилей и се отразяват в изящните малки стъклени вази със сини елементи, грижливо поставени върху покривките. Масите са с различна големина, така че всяка компания да може да намери място, и са в топлия цвят на благородно дърво. Килимът е в същата гама, в която е обзавеждането – представлява фигурална композиция в мастиленосиньо, сиво-кафяво и бежово.'
    pageLayout: 6
    project: 'http://hub.acherno.com/svn/terra/Site/3D/02-r-F.jpg'
    final: 'http://hub.acherno.com/svn/terra/Site/Realizacia/5.jpg'
  -
    title: 'Интериор на (ресторант)'
    description: 'Обръщаш поглед към камината. Огнените езици се гонят зад преградата. Чуваш едва доловимото пращене на горящото дърво. Играта на пламъците в съчетание с визията на декоративния камък около камината създава особено усещане за домашен уют и сигурност. Големият кръгъл часовник с римски цифри над камината показва часа – точното време за почивка от всекидневието, точното време да отпразнуваш живота и да се насладиш на положителните сигнали, които получаваш от сетивата си. Ето ги и приятелите ти. Лицата им показват, че вече и на тях им харесва тук.'
    pageLayout: 3
    project: 'http://hub.acherno.com/svn/terra/Site/3D/03-r-F.jpg'
    final: 'http://hub.acherno.com/svn/terra/Site/Realizacia/1.jpg'
constructions:
  -
    title: 'Начално състояние на ресторант'
    image: 'http://hub.acherno.com/svn/terra/Site/Remonti/IMG_4842.JPG'
---
Необходимо ти е съвсем кратко време, за да стигнеш до любимия си планински курорт. Можеш да тръгнеш още в петък вечер и бързо да избягаш от напрегнатия делник. Там имаш безброй възможности: да караш ски, сноуборд, да се разходиш сред природа, да се насладиш на спиращи дъха гледки, да отидеш на масаж, да изпуснеш парата в сауната или да тренираш във фитнеса с приятели, а след това да се позабавлявате, както само вие знаете. При такава натоварена програма човек огладнява, нали? А какво по-хубаво от това да хапне с близки хора в приятна атмосфера? Стилният интериорен дизайн на ресторанта ти прави впечатление още от входа и сякаш те приканва да намериш своето място пред камината.